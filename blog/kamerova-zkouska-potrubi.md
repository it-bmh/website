---
layout: BlogPost
lang: cs-CZ
title: Kdy je vhodná kamerová zkouška potrubí?
date: 2020-09-02
image: /img/blogposts/kamerova_zkouska_potrubi.png
description:
    Objevili jste příznaky závady na kanalizaci? ✔ Nechte nejprve provést kamerovou zkoušku potrubí. ✔ Přečtěte si, jak probíhá a co všechno zvládnou moderní kamery a roboty. 
tags: [
    kamerová zkouška potrubí
]
---

# Kamerová inspekce potrubí odhalí závady na kanalizaci. Kdy ji využít?
Prasklé kanalizační trouby, prorostlé kořeny nebo netěsné potrubí. Co s tím? Kamera ovládaná zkušeným operátorem nalezne příčinu problému s kanalizací. Jak prohlídka kamerou probíhá? Jaké profily potrubí lze prozkoumat a co dělat dál po kamerové zkoušce?

Problémy s obecní kanalizací nikdy nepotěší. Pokud se objeví příznaky poruchy, není třeba ještě lomit ruce. Může jít o menší závadu, kterou lze snadno vyřešit **lokální bezvýkopovou metodou**.

Prvním krokem pro zjištění závady by měla být kamerová zkouška potrubí. V jakých případech se nejčastěji využívá?

+	Odhalení příčiny ucpání kanalizace. 
+	Propadnutí terénu poblíž vedení kanalizace. 
+	Zatékání splaškové nebo dešťové vody do objektu nebo vlhnutí zdí. 
+	Prověření stavu kanalizace před sanací. 
+	Revize kanalizace po provedené opravě.
+	Přejímka kanalizace po výstavbě. 
+	Vyhledání odboček, oblouků, skrytých revizních šachet a dalších prvků kanalizace. 
+	Kamerová zkouška potrubí jako prevence vzniku závad.

# Kamerové zkoušce potrubí vždy předchází čištění
Pokud si objednáte firmu na kamerovou zkoušku potrubí, počítejte také s [čištěním kanalizace](https://bmh.cz/blog/cisteni-potrubi.html). Založit do potrubí pojízdnou nebo nástrčnou kameru by nemělo žádný vizuální efekt – potrubí je za léta používání zanesené a kamera by neobjevila příčinu problému. 

Proto před samotnou kamerovou zkouškou potrubí firma provede **čištění kanalizace tlakovou vodou**. 

# Kamerovou zkoušku lze provést v potrubí o profilech od DN 30 až do DN 1 600 mm
Ke kamerové zkoušce potrubí vždy přijede monitorovací vůz, který je vybavený typem kamery podle profilu potrubí a zařízením pro sledování a řízení kamery v potrubí: 

## Inspekční mikrosystémy pro profily od DN 30 mm
Kamerovou zkoušku potrubí lze provést i v potrubí s velmi malými profily jako jsou například **domovní odpady do vzdálenosti cca 5 m**. Tyto kamery obsluha do potrubí nastrkává ručně pomocí tlačného kabelu. Z TV monitoringu nelze pořídit videozáznam. 

## Nástrčné kamery pro profily od DN 80 do DN 200 mm
Monitorovací vůz je vybavený kamerami na tlačné struně. Má vlastní zdroj energie a všechno potřebné nářadí, které jsou potřeba ke [kamerové zkoušce potrubí](https://bmh.cz/sluzby/monitoring-a-lokalni-opravy/cisteni/). Kamery jsou vybavené otočnou hlavou a využívají se převážně pro **monitoring domovních přípojek** o délce až 40 metrů. 

## Kamerové roboty pro monitoring specifických parametrů 
Nejmodernější kamerové systémy spolu s kanalizačními roboty dokáží v potrubí větších profilů zjišťovat závady a měřit různé parametry. Rotační kamerová hlava s optickým zoomem si poradí například s:

+	Prohlídky kanalizací vejčitého profilu. 
+	Měření ovality potrubí. 
+	Zjištění velikosti trhlin, přesahu hrdel nebo spádu potrubí. 
+	Vše se záznamem do protokolu a videozáznamem na CD nebo DVD. 

# Průběh kamerové zkoušky potrubí
1.	Čištění potrubí od nánosů a sedimentů.
2.	Provedení kamerové zkoušky potrubí. 
3.	Vyhodnocení výsledků monitoringu a diagnostika.
4.	Pasportizace získaných dat (CD, DVD).
5.	Návrh řešení problémů v potrubí.
6.	Odstranění lokálních závad nebo celková sanace v případě potřeby. 

Kamerová zkouška potrubí je tak pouze jeden střípek z mozaiky **dalších prací**, které **s monitoringem kanalizace velmi úzce souvisí**. Proto je výhodné si objednat takového dodavatele, který má veškeré strojní a technologické vybavení a o kanalizaci se postará komplexně – „na klíč“.

## Sháníte partnera, který má bohaté zkušenosti s kamerovými zkouškami a sanacemi potrubí? 
[Spojte se s BMH s.r.o. a využijte našich prvotřídních služeb](https://bmh.cz/sluzby/monitoring-a-lokalni-opravy/cisteni/)
