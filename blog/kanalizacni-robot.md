---
lang: cs-CZ
title: Co dokáže kanalizační robot při rekonstrukci potrubí?
date: 2020-08-19
image: /img/blogposts/kanalizacni_roboty.png
description:
    Spolehněte se při revizi a opravách odpadního potrubí na kanalizační roboty ✔ Přečtěte si na blogu, kde je možné je použít a jaké typy prací zvládnou. 
tags: [
    revize odpadního potrubí
    kanalizační robot
]
---

# Co všechno dokáže kanalizační robot při revizi a opravách odpadního potrubí?
Čeká vás revize odpadního potrubí? A pravděpodobně budou následovat i opravy? Už dávno není třeba využívat jen lidskou sílu a posílat ji do potrubí. Co všechno místo člověka zvládne kanalizační robot?

Nechali jste provést revizi odpadního potrubí kamerovou prohlídkou, která odhalila závady. Přišel čas kanalizaci opravit. Když je potrubí kousek pod povrchem a v zeleném pásu, je snadné ji vykopat. 

Jenže s nejvyšší pravděpodobností se závada nachází v místě, kde je výkop nemožný. V tom případě přichází v úvahu jedině [bezvýkopová metoda opravy potrubí](https://bmh.cz/sluzby/monitoring-a-lokalni-opravy/cisteni/), ve které hraje hlavní roli **kanalizační robot**.

# Kanalizační robot pomáhá při přípravách bezvýkopových oprav potrubí
Jednoduše lze říci, že kanalizační robot je **prodloužená ruka obsluhy**. Dovoluje udělat uvnitř kanalizace zásahy a opravy, které by jinak možné udělat nebylo:

+	Monitoring a revize odpadního potrubí. 
+	Odfrézování tvrdých ucpávek.
+	Odfrézování inkrustací. 
+	Zahlazení. 
+	Napojení přípojek. 
+	Přetěsnění spojů. 
+	Oprava prasklin. 
+	Dosazení přípojek. 
+	Prorůstající kořeny stromů.
+	Odstranění cizích předmětů. 
+	Zaslepení černých přípojek apod.

# Mezi nejpoužívanější patří kanalizační frézovací roboty
Hlavním úkolem kanalizačního frézovacího robota je po revizi odpadního potrubí **připravit vnitřní povrch potrubí**, aby [sanační rukávec](https://bmh.cz/blog/sanacni-rukavec.html) (případně nerezová vložka) perfektně přilnul na stěnu stávajícího potrubního systému.

Frézovací robot umožňuje vybrušování zatvrdlých sedimentů, střepů z poškozené kanalizace a odstraňování veškerých cizích předmětů z jakéhokoliv materiálu.

Roboty se pohybují v profilech DN 150 – DN 600 mm (v rovných úsecích, nikoliv se zlomy nebo oblouky), ve vejčitých profilech od DN 300/ 450 – 500/ 750 mm. Záleží vždy na typu robota. 

## Kanalizační roboty zvládnou i další speciální úkony
Kanalizační roboty dokáží kromě běžných revizí a oprav odpadního potrubí i další specifické úkony. 

Existují roboty, které umí **otevřít zaslepené otvory přípojek** po sanaci, zvládnou **vodotěsné napojení přípojek** na hlavní řád kanalizace pomocí klobouků nebo šál. Špachtlovací jednotky naplněné maltovou směsí dokáží vyspravit poškozené oblasti potrubí. 

Mít ovšem kvalitního kanalizačního robota nestačí. Důležitý je také zkušený operátor, který robota řídí z kabiny vozu. 

## Potřebuje využít při sanaci potrubí kanalizačního robota?
[Svěřte kanalizaci do péče našich robotů a operátorů](https://bmh.cz/sluzby/monitoring-a-lokalni-opravy/cisteni/) 
