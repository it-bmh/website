---
layout: BlogPost
lang: cs-CZ
title: Kdy využít monitoring kanalizace a jak probíhá? 
date: 2020-07-15
image: /img/blogposts/1.png
description:
    Trápí vás závada na potrubí a chcete zjistit příčinu? ✔ Spolehněte se na monitoring kanalizace. Zjistěte, jaké má výhody a jak probíhá.
tags: [
    monitoring kanalizace
]
---

# Monitoring kanalizace – výhody, postupy a kamery v akci
Jak co nejefektivněji kontrolovat dlouhá potrubí? Jak rychle objevit závady na kanalizaci a najít řešení na opravu závady? Spolehněte se na monitoring kanalizace, díky kterému problém snadno identifikujete. Kdy monitoring využít a jak probíhá?

Monitoring kanalizace slouží ke zjištění aktuálního technického stavu a těsnosti potrubí. Hodí se pro revize hotových děl, pro kolaudační řízení i pro vyhledávání problémů. 

Pomocí monitoringu kanalizace je možné předcházet **nepříjemným následkům spojeným s poškozením kanalizačního potrubí** mezi které patří například ucpání potrubí nebo zhroucení kanalizace.

[O nejčastějších závadách na kanalizaci a možnostech řešení si přečtete tady](https://bmh.cz/blog/oprava-kanalizace.html)

Pravidelný monitoring kanalizace a včasný zásah vám ušetří mnohonásobně dražší opravy i poškození majetku při havárii potrubí. 

# Průběh monitoringu kanalizace. Od čištění po vyhodnocení
Při monitoringu kanalizace nestačí jen spustit robota s kamerou do potrubí. Před i po monitoringu jsou nezbytné další operace nutné k získání odpovídajících výsledků. Jak při monitoringu kanalizace postupujeme my?

## 1. Vyčištění potrubí od nánosů a sedimentů
Před každým monitoringem musí být kanalizace natolik čistá, aby splašky nezakrývaly nedostatky, závady a byl zajištěn **bezproblémový průchod kamery**. Proto je před každým monitoringem kanalizace nutné provést vysokotlaké [čištění potrubí](https://bmh.cz/sluzby/monitoring-a-lokalni-opravy/cisteni/).

## 2. Kamerový monitoring potrubí
Podle DN profilu potrubí vybereme typ kamery nebo robota. Pro větší profily používáme **technologii samochodného kamerového systému**, kdy je kamera nebo robot je řízený obsluhou z vozidla s vestavbou ovládacích prvků.

Tam, kde roboty z důvodů rozměrů nelze založit do potrubí (malé revizní šachty, oblouky s vysokými kynetami v revizních šachtách), nastupuje technologie přenosného barevného monitorovacího zařízení, které se do potrubí nastrkává ručně pomocí tlačného kabelu kamera.

## 3. Vyhodnocení výsledků monitoringu a diagnostika kanalizace
Kamerovým monitoringem zjistíme stav potrubí, **lokalizujeme závady a poruchy**, zjistíme průměr potrubí, umístění přípojek a další technické detaily uvnitř potrubí.

## 4. Vizualizace získaných dat
Všechna data získaná z monitoringu kanalizace utřídíme a předáme v **přehledné formě** na CD nebo DVD. Vytiskneme podrobný protokol prohlídky, kde staničení v metrech (od startovací šachty) udává vzdálenosti přípojek, nebo zjištěných závad. Tyto defekty jsou vyfoceny a jsou součástí protokolů s barevnými snímky, grafem podélného sklonu potrubí a zjištění a měření ovality a deformace. 

<span style="text-decoration:underline">Zajímavost</span>: Barevné vyhodnocení v protokolu prohlídky potrubí odpovídá normě ČSN EN 135008-2. 

## 5. Návrh řešení pro odstranění závad v kanalizaci
Pokud najdeme nedostatky a závady, navrhneme vhodné řešení opravy. V drtivé většině případů doporučujeme efektivní [bezvýkopové technologie](https://bmh.cz/sluzby/).

## 6. Odstranění lokálních závad nebo celková sanace
Jako specialisté na bezvýkopové sanační práce v potrubích provedeme kompletní renovaci. 

# Monitorování kanalizace v profilech od DN 30 až do DN 1 600 mm
Dostanou se kamery při monitorování kanalizace skutečně všude? V případě naší technologické výbavy ano. Jsme vyzbrojeni kamerami typu IBOS – CamBoss a IBAK (Orion, Rigid) a Itv. Co všechno kamery umí?

## Inspekční mikrosystém Rigid pro potrubí užších profilů
Tento mikrosystém monitoruje kanalizaci užších profilů **od DN 30 mm**, do maximální **vzdálenosti 5 m**. Nastrkává se ručně pomocí tlačného kabelu. Z této prohlídky není možné pořídit záznam. Hodí se tedy spíše pro kontrolu běžného domácího odpadního potrubí. 

## Nástrčná kamera IBAK Orion pro monitoring přípojek
Kamera IBAK Orion je vybavená otočnou hlavu a používáme ji převážně pro monitoring domovních přípojek s profilem **DN 80 až 200 mm**. Kameru obsluha posunuje tlačnou strunou až do **vzdálenosti 40 metrů**. Dokonce i přes lomy a kolena v kanalizaci. 

## Kamery CamBoss, IBAK a ltv 
Tyto kamery s otočnou hlavou používáme při monitoringu kanalizace v profilech od DN 100 až DN 1 600. Kamery jsou součástí kanalizačních robotů, které ovládá obsluha z monitorovacího vozu. Kamery se tak dostanou prakticky všude. 

## Potřebujete monitoring kanalizace? Nebo také čištění a bezvýkopovu sanaci?
[Obraťte se na profesionály, kteří se v oboru pohybují přes 30 let](https://bmh.cz/sluzby/monitoring-a-lokalni-opravy/cisteni/)
